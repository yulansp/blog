<h2>河伯</h2>
<h4>屈原</h4>
<p>与女游兮九河，冲风起兮水扬波；<br>乘水车兮荷盖，驾两龙兮骖螭；<br>登昆仑兮四望，心飞扬兮浩荡；<br>日将暮兮怅忘归，惟极浦兮寤怀；<br>鱼鳞屋兮龙堂，紫贝阙兮珠宫；<br>灵何惟兮水中；<br>乘白鼋兮逐文鱼，与女游兮河之渚；<br>流澌纷兮将来下；<br>子交手兮东行，送美人兮南浦；<br>波滔滔兮来迎，鱼鳞鳞兮媵予。</p>