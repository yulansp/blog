<h2>石鱼湖上醉歌</h2>
<h4>元结</h4>
<p>
<p>漫叟以公田酿酒，因休暇，载酒于湖上，时取一醉。欢醉中，据湖岸，引臂向鱼取酒，使舫载之，遍饮坐者。意疑倚巴丘酌于君山之上，诸子环洞庭而坐，酒舫泛泛然触波涛。而往来者，乃作歌以长之。</p>
<p>石鱼湖，似洞庭，夏水欲满君山青。<br />山为樽，水为沼，酒徒历历坐洲岛。<br />长风连日作大浪，不能废人运酒舫。<br />我持长瓢坐巴丘，酌饮四坐以散愁。</p>
</p>